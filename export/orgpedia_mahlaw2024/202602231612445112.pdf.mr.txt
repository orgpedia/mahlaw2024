# Page 1
मुख्य सादरकर्ता अधिकारी, महाराष्ट्र प्रशासकीय
न्यायाधिकरण, मुंबई, खंडपीठ औरंगाबाद या
कार्यालयाकरिता २२ संगणक व २२ प्रिंटर्स खरेदी
करण्यास सुधारित प्रशासकीय मान्यता देणेबाबत.
महाराष्ट्र शासन
विधि व न्याय विभाग,
शासन निर्णय क्रमांक : संप्रिसा- २०२४/प्र. क्र.४६/का. ७/ई-८३०९६७
मादाम कामा मार्ग, हुतात्मा राजगुरु चौक,
मंत्रालय, मुंबई ४०० ०३२.
दिनांक : २३ फेब्रुवारी, २०२५.
संदर्भ:- १. सहसचिव, विधि व न्याय विभाग, शाखा छत्रपती संभाजीनगर यांचे पत्र क्र.आस्था-
२०२५/प्र.क्र.४/८२९,दि.०१.०७.२०२५
२. समक्रमांकाचा शासन निर्णय दि.२२.१२.२०२५.
३. सहसचिव, विधि व न्याय विभाग, शाखा छत्रपती संभाजीनगर यांचे पत्र क्र.आस्था-
२०२६/प्र.क्र.२/१६९,दि.१६.०२.२०२६
४. उद्योग, ऊर्जा व कामगार विभागाचे शासन निर्णय क्र.भांखस-
२०१४/प्र.क्र.८२/भाग-III, दि.०१.१२.२०१६.
प्रस्तावना :-
सहसचिव, विधि व न्याय विभाग, शाखा छत्रपती संभाजीनगर यांनी संदर्भ क्र.०१ येथील
दि.०१.०७.२०२५ रोजीच्या प्रस्तावास अनुसरुन संदर्भ क्र.०२ येथील शासन निर्णय दि.२२.१२.२०२५
अन्वये मुख्य सादरकर्ता अधिकारी, महाराष्ट्र प्रशासकीय न्यायाधिकरण, मुंबई, खंडपीठ औरंगाबाद
या कार्यालयाकरिता २२ संगणक व २२ प्रिंटर्स खरेदी करण्यास रु.३२,३२,६८०/- इतक्या रकमेस
प्रशासकीय मान्यता दिली आहे.
तथापि, आता, संदर्भ क्र.०३ येथील दि.१६.०२.२०२६ रेाजीच्या पत्रान्वये सदर कार्यालयाकरिता
संगणक व प्रिंटर खरेदी करण्यास दिलेल्या प्रशासकीय मान्यतेनुसार, GeM प्रणालीवर राबविलेल्या
खरेदी प्रक्रियेमध्ये युनिक इंटरप्राईजेस हा एल १ पुरवठादार प्राप्त झाला असून त्यांची
रु.३२,४५,०००/- इतक्या रकमेची निविदा स्विकृत केली आहे. सदर सामग्री खरेदी करण्यास
दिलेल्या प्रशासकीय मान्यतेच्या रकमेमध्ये (अंदाजित किंमत) व एल१ निविदा रकमेमध्ये (वास्तविक
किंमत) रु.१२,३२०/- इतक्या रकमेची तफावत असून, सदर तफावत उद्योग, ऊर्जा व कामगार
विभागाच्या शासन निर्णय दि.०१.१२.२०१६ मधील परिच्छेद क्र.३.१.२ मधील उपपरिच्छेद क्र.३.१.२.१
मधील तरतुदीनुसार (+) १० टक्के च्या मर्यादेत आहे.
त्यानुसार मुख्य सादरकर्ता अधिकारी, महाराष्ट्र प्रशासकीय न्यायाधिकरण, मुंबई, खंडपीठ
औरंगाबाद या कार्यालयाकरिता २२ संगणक व २२ प्रिंटर्स खरेदी करण्यास एल१ निविदानुसार
रु.३२,४५,०००/- इतक्या रकमेस सुधारित प्रशासकीय मान्यता देण्याची बाब शासनाच्या विचाराधीन
होती.
# Page 2
शासन निर्णय :-
मुख्य सादरकर्ता अधिकारी, महाराष्ट्र प्रशासकीय न्यायाधिकरण, मुंबई, खंडपीठ औरंगाबाद
या कार्यालयास २२ संगणक व २२ प्रिंटर्स खरेदी करण्यास GeM प्रणालीवर राबविलेल्या खरेदी
प्रक्रियेमध्ये प्राप्त एल१ निविदानुसार, रु.३२,४५,०००/- (अक्षरी रुपये बत्तीस लक्ष पंचेचाळीस हजार
फक्त) (जीएसटीसह) इतक्या रकमेस सुधारित प्रशासकीय मान्यता देण्यात येत आहे.
२. सदर संगणक सामग्री खरेदी करतांना उद्योग, ऊर्जा व कामगार विभागाच्या दि.०१.१२.२०१६
रोजीच्या शासन निर्णयामध्ये नमूद केल्यानुसार शासकीय विभागांनी करावयाच्या कार्यालयीन
खरेदीसाठीच्या कार्यपद्धतीच्या सुधारित नियम पुस्तिकेतील तरतुदींचे तसेच दि.२४.०८.२०१७ व
दि.०८.१२.२०१७ मधील तरतूदींचे पालन करण्याची जबाबदारी संबंधित कार्यालय प्रमुखांची राहिल.
३. सदर प्रस्तावांतर्गत खर्च "मागणी क्र. जे-२, २०५२ सचिवालय सर्वसाधारण सेवा, (००) विधि
व न्याय विभाग, (००) (०२) ई-गव्हर्नन्स प्रकल्पाच्या अंमलबजावणीसाठी तरतूद लेखाशिर्ष (२०५२
५११६) या अंतर्गत “१७ संगणक खर्च” या उदिष्ट्टाखाली विहित पध्दतीने उपलब्ध निधीतून
भागविण्यात यावा.
४. सदर शासन निर्णय वित्त विभागाच्या शासन निर्णय क्र. विअप्र २०१३/प्र.क्र.३०/२०१३/
विनियम, भाग-२, दिनांक १७ एप्रिल, २०१५ अन्वये वित्तीय अधिकार नियम पुस्तिका १९७८ भाग-१
उप विभाग-२ मधील अ. क्र. २७ (अ) नियम क्र. ७६ अन्वये प्रशासकीय विभागांना प्रदान करण्यात
आलेल्या अधिकारानुसार तसेच प्रधान सचिव व विधि परामर्शी तथा प्रशासकीय विभाग प्रमुख यांच्या
मान्यतेने निर्गमित करण्यात येत आहे.
५. यानुषंगाने निधी वितरणाचे आदेश स्वतंत्रपणे निर्गमित करण्यात येतील.
६. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर
# Page 3